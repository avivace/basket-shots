L'intero progetto, dalla scelta dei dataset all'analisi dei risultati dell'apprendimento automatico, si è rivelato essere molto ampio, coinvolgendo non solo i temi più comuni riguardo la Data Technology e Machine Learning ma anche finezze statistiche, matematiche e informatiche. Ciò è sicuramente una dimostrazione di quante aree di studio possano essere coinvolte in questi due settori fortemente in crescita, sia nell'ambito della ricerca scientifica che nelle applicazioni commerciali.
Andiamo ora a riepilogare il lavoro fatto e ricercarne i possibili margini di miglioramento e ulteriore sviluppo.
\par

\section{Riepilogo}
È difficile determinare se SVM sia stata la tecnica ideale per allenare il nostro dataset: non abbiamo individuato un fattore discriminante che porti a preferirla rispetto ad altri modelli come le reti neurali oppure gli alberi di decisione.
\par
Le metriche mostrano che la nostra SVM predice l'esito del tiro in maniera poco più che sufficiente ed è importante notare che predice meglio un tiro \textit{missed} da uno \textit{made}, come dimostrato dai valori delle due recall.
\par
Abbiamo cercato lavori analoghi al nostro per confrontare e verificare la possibile presenza di errori nella realizzazione del modello. \cite{predictingNBAst} fa un percorso analogo al nostro partendo dallo stesso datasets \textit{Shot logs}, confrontando più algoritmi e raggiungendo un'accuratezza  68\% utilizzando \textit{XGBoost}, un'implementazione di \textit{Boosting}. È un approccio che coinvolge diversi classificatori \textit{weak learners} e infine, ne combina le predizioni, pesate differentemente, con un ulteriore algoritmo di apprendimento artificiale (\textit{strong learner}).


\section{Metriche mancanti}
\label{metrichemancanti}
Riteniamo che il limite principale sia quindi la mancanza di attributi più descrittivi, che conferirebbero al computatore una migliore rappresentazione della realtà del fenomeno che abbiamo analizzato.
Attualmente, per stimare l'effettivo stato fisico e mentale del giocatore durante la stagione utilizziamo l'attributo \texttt{percentage\_prev\_games}. Supponendo di conoscere e poter utilizzare le statistiche delle stagioni precedenti, un indice ampiamente utilizzato per valutare il tiro di un giocatore è EFG (Effective Field Goal): consiste in una semplice statistica che classifica la bravura del giocatore separando i tiri secondo il loro valore potenziale (tiri da 2 e tiri da 3).
Questa metrica era la più avanzata nell'era precedente al \textit{visual tracking}: come già introdotto nella \autoref{analisi_esplorativa}, ad oggi sempre più fattori vengono analizzati per giudicare le prestazioni degli atleti, in qualsiasi ambito.
Un'altra possibilità è utilizzare una metrica basata su QSQ (Quantified Shot Quality) \cite{chang2014quantifying}: essa misura quanto bene un giocatore tira in relazione alla difficoltà del tiro stesso e, a differenza di EFG, non si limita ad una statistica pura.
Ogni giocatore e tiro corrispondente potrebbe avere quindi come attributo un valore che rappresenta la difficoltà del tiro tenendo in considerazioni i diversi fattori sopra elencati.

Dall'analisi effettuata è un dato di fatto che il modello attuale non faccia discriminazioni profonde: sia con SVM che con Decision Tree l'importance è sbilanciata in favore dell'attributo \texttt{shot\_dist}. 
Questa interpretazione dei dati è però limitata in quanto non sempre essere vicini al canestro è sinonimo di efficacia: ad esempio può esserci una situazione in cui il difensore copre bene la zona e l'attaccante è sbilanciato. Attualmente il nostro modello non è in grado di riconoscere queste situazioni. Per lo stesso motivo, essere lontani dal canestro non è sinonimo di fallimento: ad esempio può esserci una situazione che rende agevole il canestro.
In questo senso l'attributo \texttt{closest\_def\_dist} aiuta il modello e infatti, con SVM, è secondo per contributo informativo.

\section{Sviluppi futuri}
Per ottenere predizioni ancora più accurate, implementare sensori come misuratori di inerzia, di rotazione e accelerometri sui giocatori e/o sulla palla da basket fornirebbe tutt'altro livello di dettaglio.

Verrebbe quindi aggiunta una mole di dati continua da gestire con tecnologie IoT adeguate. Il basso livello di fattibilità riguardo a queste ultime considerazioni - difficilmente i giocatori di NBA giocherebbero con sensori addosso - ci permette di intravedere una soglia di incertezza sull'esito dei tiri che, quantomeno nel prossimo futuro, sarà arduo superare.